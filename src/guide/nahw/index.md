# النَّحْو নাহু 

::: easydef
আরবী ব্যাকরণ কে নাহু বলে।  
:::

::: harddef
নাহু হলো সেই শাস্ত্র যার দ্বারা মুরাব ও মাবনী হওয়ার দিক থেকে ৩ ধরণের কালিমার শেষের অংশের অবস্থা সম্পর্কে অবগত হওয়া যায় ও শব্দের সংযোজন পদ্ধতি জানা যায়।  
:::

নাহু শাস্ত্রের আলোচনা মূলত বাক্যের প্রসঙ্গে হয়ে।  বাক্যে বিভিন্ন শব্দ কি ভূমিকা পালন করে, সেই ভূমিকার জন্য সেই শব্দের শেষে কি পরিবর্তন হয় (কিংবা ক্ষেত্র বিশেষে হয়না), বাক্যে এক শব্দের সাথে আরেক শব্দের কিভাবে সম্পর্ক স্থাপিত হয় এই সব বিষয় নাহু আলোচনা করে।  শব্দের পরিবর্তন যদি বাক্যের প্রসঙ্গে না হয়ে স্বতন্ত্র ভাবে হয় তবে তা সরফ আলোচনা করে, এবং সেটি নাহুর আলোচনার বাইরে হয়।

নাহুর মূল আলোচনার বিষয় গুলি হলো:

1. إِﻋْﺮَاب ইরাব (শব্দের শেষের পরিবর্তন)
2. كَلِمَة কালিমাহ (শব্দ)
3. كَلَام কালাম / জুমলাহ (বাক্য)
4. مركب ناقص মুরাক্কাবে নাকিস (বাক্যাংশ)
