# اسْم ইসম

::: easydef
কোন সত্তা, বস্তু, জায়গা বা ধারণার নাম বোঝানো আরবী শব্দকে اسْم ইসম বলে।  
:::

::: harddef
اسْم ইসম হলো সেই كَلِمَة কালিমাহ বা শব্দ যার নিজস্ব অর্থ আছে এবং যেটি কোন কালের (অতীত, বর্তমান, ভবিষ্যৎ) সাথে সম্পৃক্ত না।  
:::

আরবীতে কিছু শব্দ আছে যেগুলির অর্থের জন্য অন্যের উপর নির্ভর করতে হয়।  যেমন مِن অর্থাৎ থেকে। কিসে থেকে সেটা না বললে অর্থ পুরোপুরি বোধগম্য হয়না।  আবার কিছু শব্দ আছে যা নিজের অর্থ নিজেই প্রকাশ করতে পারে, যেমন شَجَرة গাছ  বা سَبَحَ 'সে সাঁতার কেটেছিল'। এই দুটি শব্দই কিন্তু নিজের অর্থ নিজেই প্রকাশ করতে পারছে কারো সাহায্য ছাড়া সম্পূর্ণ ভাবে। কিন্তু شَجَرة গাছ এর সাথে কাল সম্পৃক্ত নয়, যদিও سَبَحَ 'সে সাঁতার কেটেছিল' এর সাথে কাল সম্পৃক্ত। তাই  شَجَرة গাছ হলো اسْم ইসম, এবং مِن বা سَبَحَ নয়।

::: quranic_example
|আরবী|বাংলা|আরবী|বাংলা|আরবী|বাংলা|
|---|---|---|---|---|---|
|سَمَاء|আকাশ|لَيْلَة|রাত|نَهَار|দিন|
|أَرْض|পৃথিবী|قَمَر|চাঁদ|
:::

::: modern_example
|আরবী|বাংলা|আরবী|বাংলা|আরবী|বাংলা|
|---|---|---|---|---|---|
|جريدة|খবরের কাগজ|رئيس|প্রেসিডেন্ট|لاعب|খেলোয়াড়|
|التلفاز|টেলিভিশন|مظلة|ছাতা|
:::

## ইসমের ৪ টি বৈশিষ্ট

### 1. [جنس تذكير أو تأنيث বা লিঙ্গ](/guide/nahw/kalimah/ism/tadhkir_taanis/) 

আরবী ভাষার সব ইসম হয়مُذَكَّر মুজাক্কার বা পুংলিঙ্গ কিংবা مُؤَنَّث মুয়ান্নাস বা স্ত্রীলিঙ্গ। আরবী তে উভয়লিঙ্গ বা ক্লীবলিঙ্গ বলে কিছু নেই।  চেয়ার টেবিল বা চন্দ্র সূর্যের মতো মতো  প্রাণহীন বস্তুও আরবীতে হয় স্ত্রীলিঙ্গ কিংবা পুরুষলিঙ্গ হয়।  অতএব লিঙ্গ হিসেবে ইসম ২ ধরণের হতে পারে : 

1.1 [مُذَكَّر মুজাক্কার বা পুংলিঙ্গ](/guide/nahw/kalimah/ism/tadhkir_taanis/mudhakkar)  
1.2 [مُؤَنَّث মুয়ান্নাস বা স্ত্রীলিঙ্গ](/guide/nahw/kalimah/ism/tadhkir_taanis/muannas)

::: common_example
|লিঙ্গ|আরবী|বাংলা|আরবী|বাংলা|আরবী|বাংলা|
|--|--|--|--|--|--|--|
|مُذَكَّر মুজাক্কার বা পুংলিঙ্গ|ولد|ছেলে|رجل|পুরুষ|طالب|ছাত্র|
|مُؤَنَّث মুয়ান্নাস বা স্ত্রীলিঙ্গ|بنت|মেয়ে|امرأة|মহিলা|طالبة|ছাত্রী|
:::

### 2. العدد বা বচন 

বাংলা বা ইংরেজিতে বচন ২টি হলেও আরবীতে বচন ৩টি। مُفْرَدٌ মুফরাদ বা একবচন , مُثَنَّى মুসান্না বা দ্বিবচন ও جَمعُ জামে বা বহুবচন।  আরবীতে ২টি জিনিসের জন্য আলাদা বচন আছে যাকে দ্বিবচন বলে।  অতএব বচন হিসেবে ইসম ৩ ধরণের হতে পারে : 

2.1 مُفْرَدٌ মুফরাদ বা একবচন  
2.2 مُثَنَّى মুসান্না বা দ্বিবচন  
2.3 جَمعُ জামে বা বহুবচন 

::: common_example
|বচন|আরবী|বাংলা|আরবী|বাংলা|আরবী|বাংলা|
|--|--|--|--|--|--|--|
|مُفْرَدٌ মুফরাদ বা একবচন|مُسلِمٌ|একজন মুসলিম|بَيتٌ|একটি বাড়ি|هو|সে|
|مُثَنَّى মুসান্না বা দ্বিবচন|مُسلِمانِ|দুজন মুসলিম|بَيتانِ|দুটি বাড়ি|هما|তারা (দুজন)|
|جَمعُ জামে বা বহুবচন|مُسلِمونَ|তিন বা ততোধিক মুসলিম|بُيُوت|তিন বা ততোধিক বাড়ি|هم|তারা (৩জন বা বেশি)|
:::


   
 তারা (দুজন) তারা (৩জন বা বেশি)

### 3. [النَّكِرَةُ أو الْمَعْرِفَةُ বা নির্দিষ্টতা ](/guide/nahw/kalimah/ism/marifa_nakira/)

আরবীতে ইসম হয় নির্দিষ্ট হয় অথবা অনির্দিষ্ট। কোন জিনিসের আলোচনা পূর্বে হয়ে থাকলে সেটা নির্দিষ্ট আর না হয়ে থাকলে অনির্দিষ্ট।  
অতএব বচন হিসেবে ইসম ২ ধরণের হতে পারে : 

3.1  [نَكِرَة নাকিরা বা অনির্দিষ্ট](/guide/nahw/kalimah/ism/marifa_nakira/marifah)   
3.2  [مَعْرِفَة মারিফা বা নির্দিষ্ট](/guide/nahw/kalimah/ism/marifa_nakira/nakirah)  

::: common_example
|নির্দিষ্টতা|আরবী|বাংলা|আরবী|বাংলা|আরবী|বাংলা|
|--|--|--|--|--|--|--|
|نَكِرَة নাকিরা বা অনির্দিষ্ট|وَلَدٌ|একটি ছেলে|رَجُلٌ|একজন পুরুষ|طالِبٌ|একটি ছাত্র|
|مَعْرِفَة মারিফা বা নির্দিষ্ট|الوَلَدُ|ছেলেটি|الرَجُلُ|পুরুষটি|الطالِبُ|ছাত্রটি|
:::

### 4. إعراب বা ইরাব 

বাক্যে ইসমের ভূমিকা বা অবস্থানের উপর ভিত্তি করে তার শেষ অংশে পরিবর্তন হয়। এই পরিবর্তনকে ইরাব বলে।  এই ইরাব দিয়ে শব্দটি বাক্যে কি ভূমিকা পালন করছে, কিংবা অন্য শব্দের সাথে তার সম্পর্ক কি এসব নানান তথ্য পাওয়া যায়।  ইসমের ইরাব ৩ প্রকার হয়:

4.1  مَرْفُوع / رَفْع রাফে/মারফু বা কতৃবাচক   
4.2  مَنصوب / نَصْب নাসব/মানসুর বা কর্মবাচক   
4.3  مخفوض / خَفْض / مَجرور / جَرّ জার/মাজরুর অথবা খাফদ/মাখফুদ বা  সম্বন্ধসূচক 

::: common_example
|ইরাব|আরবী|বাংলা|আরবী|বাংলা|আরবী|বাংলা|
|--|--|--|--|--|--|--|
|مَرْفُوع / رَفْع রাফে/মারফু বা কতৃবাচক|مُسلِمٌ|একজন মুসলিম|مُسلِمانِ|দুজন মুসলিম|مُسلِمونَ|তিন বা ততোধিক মুসলিম|
|مَنصوب / نَصْب নাসব/মানসুর বা কর্মবাচক|مُسلِماً|একজন মুসলিমকে|مُسلِمَينِ|দুজন মুসলিমকে|مُسلِمينَ|তিন বা ততোধিক মুসলিমকে|
|مخفوض / خَفْض / مَجرور / جَرّ জার/মাজরুর অথবা খাফদ/মাখফুদ বা  সম্বন্ধসূচক|مُسلِمٍ|একজন মুসলিমের|مُسلِمَينِ|দুজন মুসলিমের|مُسلِمينَ|তিন বা ততোধিক মুসলিমের|
:::



